3. Pythagoreos seorsum ab Orphicis docuisse: non certa scelera, sed habitum
animarum omnino pravom et mentem a divina mente abalienatam
in caussa fuisse, ut animae in mortalia corpora deicerentur.

Pythagorei cum in universum cum Orphicis plane concordent, tamen in hac re ab amicis
suis paullulum discesserunt. Qua de re accuratius quaerere operae pretium est. Pythagorei
igitur, quantum quidem e scriptorum testimoniis colligere licet, non de certis maleficiis et
sceleribus cogitarunt, sed, id quod subtilius et speciosius excogitatum est, universum potius
animae habitum vitiosum, quo obsessa a divina communione desciverit et seorsum sibi sapiendo
a summa sua salute se segregarit, in culpa fuisse statuerunt. Hoc ita Pythagoreis placuisse,
non tam colligitur ex Euxithei Pythagorei pauculis sane verbis, quae servavit Athenaeus IV
p. 157 ⁰: Εὐξίθεος ὁ Πυθαγορικὸς . ..ἔλεγεν ἐνδεδέσθαι τῷ σώματι καὶ τῷ τῇδε βίῳ τὰς ἁπάντων ψυχὰς
τιμωρίας χάριν, quam inde potius, quod Plato Pythagoreorum, quos magistrorum instar saepius
colit, vestigia premens, in Phaedro p. 2480 pravitatem, ignaviam. veternum id efficere solere
dicit, ut animae pinguiores et ponderosiores fiant, pinnulas amittant, denique de caelo ad
terram accidant: ὅταν δὲ ἀδυνατήσασα ἐπισπέσθαι μὴ ἴδῃ, καί τινι συντυχίᾳ χρησαμένη λήθης τε καὶ
κακίας πλησθεῑσα βαρυνθῇ, βαρυνθεῖσα δὲ πτερορρυήσῃ τε καὶ ἐπὶ τὴν γῆν πέσῃ, τότε νόμος . . .
Hunc igitur in modum si Pythagoreos, seorsum ab Orphicis sentientes, animarum e vita
caelesti descensum sibi finxisse et illustrasse statuamus: ut non crimina et delicta certa,
sed mens et voluntas a divina mente et voluntate abalienata vinculum illud caeleste laxarint
et animas in huius terrae sordes detruserint, facile iam recte aestimari et cum hoc prin-
cipio conciliari poterunt alia quaedam testimonia de Pythagoreorum circa animarum na-
turam et fata placita, quibus potissumum, quae ratio animis humanis cum numine divino
ratio intercedat, illustratur. Rem optime explanat locus apud Ciceronem Cat. mai. 21, 78:
audiebam erlmgoram I‘Jrllzogorcosqnc . . . nunquam dubz'lassc. quin fx universa mense divina
delz'baz‘os animos haberemus. Eadem sententia ex refutationis conatu elucet Cic. deor. nat.
I, ll, 27: nam &Magoras qui censuit animum esse per volutam rerum omnem infensum
cl commeanlcm, cx qm) animi nostri [ανρενεΙιΙι-ιν, non r-z'dz’f, dz'slraclz'onc humanorum animo—
rum discerpi cl lacerari deum. Quae contra de eadem re apud Diogenem Laertium VIII,
ξ. 25 ut Pythagorea traduntur, non satis integra sunt, sed Stoicis placitis interpolata πρόσθε
λέων, ὄπιθεν δὲ δράκων, μέσση δὲ χίμαιρα, quod facile ipsis verbis inspectis unicuique pro-
babitur: εἶναι δὲ τὴν ψυχὴν ἀπόσπασμα αἰθέρος. . . διαφέρειν τε ψυχὴν Ζωῆς· ἀθάνατόν τε εἶναι
αὐτὴν, ἐπειδήπερ καὶ τὸ ἀφ’ οὗ ἀπέσπασται ἀθάνατόν ἐστιν.

4. Pindarus cur tandem dogmatis de animarum migratione paradoxis minume
deterritus principalia eius effata studiose amplexus sit.

Sed iam si ab istis minusculis Orphicorum et Pythagoreorum discrepantiis nunc
discedamus quid in universum de illorum gravissimis hisce placitis censebimus? Nonne

