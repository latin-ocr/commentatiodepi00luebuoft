RECTOR ET SENATVS

VNIYERSITATIS FRIDERICIAE GYILELMIAE RHENANAE
GlVIBVs

S.

1. In dogmate de animarum migratione multa esse, quae paradoxa, multa
quae speciosa sint.

Verissuma est antiquorum philosophorum tantum non omnium consentiens haec vox:
non posse huius terrestris vitae summum consilium et rationem recte intellegi, nisi futurae
post mortem vitae imago in pectore quotidie nobis obversetur. Eorum vero commentorum,
quibus sapientissumi homines animae humanae naturam et futurarum rerum spem varie
illustrarunt, unum est, quod sine dubio mirificum quidem maxume est, sed idem licet
dulcis cuiusdam tristitiae spiritu perfusum sit, amabilissumum et speciosissumum, illud,
quod migrationis animarum post mortem nomine nuncupare solemus. In huius enim opi—
nionis effatis et definitionibus paradoxa ad nostrum quidem sensum plurima insunt, quae iam
Aristoteles uno verbo complexus est, de anima Ι, 3 p. 4⁴)7b 21: ὥσπερ ἐνδεχόμενον . . . τὴν
τυχοῦσαν ψυχὴν εἰς τὸ τυχὸν ἐνδύεσθαι σῶμα· δοκεῖ γὰρ ἕκαστον ἴδιον ἔχειν εἶδος καὶ μορφήν
sed unum, si iusti esse velimus, statim in ipso limine apparet: hoc palingenesiae dogma
tam acres habet ad virtutem stimulos et calcaria⁷ tarn firmas ad vitia cohibenda catenas
et frenos, ut qui eius pocula pectore candido hauserit, per huius hercle vitae insidias et
illecebras tutuS‚ purus castusque et ab omin vitiorum contagio immunis incedere possit.
Hoc facile ipsis eius scholae dictis et decretis demonstrari potest. Duo potissuma sunt,
quibus haec psychologia nititur, principia. Prius tale est. Docent huius philosophiae interpretes
et mystagogi, Orphici et Pythagorei: initio rerum tempus fuisse, quo animae nostrae summa
beatitudine praeditae cum deis immortalibus coniunctissimae et copulatissimae semper
fuerint. Tum — pro dolor —ita accidisse, ut propter gravem aliquam culpam admissam
animae nostrae, quemadmodum commeruerint, e caelo in hanc vitam terrestrem detru-

