VIII

nono deinde sursum ad solis lucem dimittit: κείνων ἐνάτῳ ἔτεϊ ἀνδιδοῑ ψυχὰς πάλιν. Huius
annorum numeri caussam optime O. Muellerus in commentario ad Aeschyli Eumenides
(Gottingae, 18:33) p. 143 docuit repetendam esse ex octaeteridis Delphicae sollemni spatio.
Octaeteridis cyclus, in cultu Delphico celebratissumus et sacrorum temporum canon atque
fundamentum, in criminum quoque expiatione sacratam quandam vim habet. Narrabatur
in ἱερῷ λόγῳ Delphorum, Apollinem ipsum post draconis caedem per “magnum annum”
apud Admetum servitutem serviisse3 Plutarch. Amator XVII, 18: Ἀδμήτῳ πάρα θητεῦσαι
μέγαν εἰς ἐνιαυτόν. conf. O. Mueller, Doriens. I‘-'‚ 325. Deinde Herculem notum est per
annum magnum et unum mensem Eurystheo audientem fuisse, quo spatio clarissima per
orbem terrarum certamina exantlaverit3 Apollodorus 2, 5, 11, l: τελεσθέντων δὲ τῶν ἄθλων
ἑνὶ μηνὶ καὶ ἔτεσιν ὀκτώ. O. Muellerus acutissume perspexit, unum illum mensem satis
festive superadditum nihil quidquam reconditi significare, sed mensem esse intercalarem
postremum⁷ quo octaeteris finiebatur.

Τ . Orphicorum de recurrentium generationum et funerum orbe placita cur Pindaro
maxume placuerint. — Dogma Orphicum: animam caelitus a ventis
in corpora deferri, religionem Atticam Tritopatorum redolere.

Unum igitur est, quod pro certo nunc pronuntiare licet: Pindarus Orphicorum
illud inventum de peccato quodam primigenio, propter quod ex superiore vita et ex deo-
rum coetu animae nostrae in huius terrae triste exilium deiectae sint, ut pretiosissumum
aliquem thesaurum in pectus suum recepit et carminibus suis propagavit. Iam hoc priore
expedito tle altero nunc huius philosophiae Orphicae et Pythagoreae principio videndum
est, de orbe illo fatali (κύκλῳ), quo animas nostras in hanc terram relegatas circumvolvi
illi dicunt eum in modurn, ut novis semper generationibus in corpora ingrediantur, novis
semper funeribus ad inferos descendant, donec, si modo unquam id consequantur, ab
omni labe purgatae in illas sedes beatorum et ad eam felicitatem redeant, de qua tam
pulchre Pindarus dixit (Stob. flor. 103, 6); εὐδαιμόνων δραπέτας οὐκ ἔστιν ὄλβος. Iam primum
de his priscorum vatum et philosophorum decretis si in universum iudicandum sit: nonne
haec quoque sublimi quadam simplicitate praedita ingentem ad virtutem amandam impe-¹
tum continent? Quae quaeso unquam Peripateticorum Academicorum Stoicorum minutissimae
in dialecticis subtilitates et elegantiae tam efficaces fuerunt ad virtutem excitandam, quam
haec simplicia effata. quae caelestium rerum et divinae aurae desiderio animas humanas
implebant, quae oculos hominum in illius caelestis patriae imagine defixos tenebant, neque
unquam dextrorsum sinistrorsumve ad terrae blandas fraudes et lenocinia aberrare patie-
bantur? Hi sunt profecto illi Sirenum cantus, qui Pindarum ceperunt, cuius anima ipsa
quoque caelestem illam patriam unice intuebatur. Haec sunt illa divini potus pocula,
quibus pectus ille suum irrigare cupiebat. Haec alta voce clamabant: sursum corda!

