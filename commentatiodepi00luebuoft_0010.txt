VI

vere ex illis antiquorum philosophorum laceris frustulis et disiectis reliquiis tamen, tanquam
Gorgoneum caput, sublime illud et terribile dogma exoritur et se nobis offert: Tu, anima
mort-alis, tu ex vita olim beatissuma divini consortii contemptrix tuapte culpa in huius
terrae maerorem, luctum, lacrimas decidisti. Tu peccasti; tui tibi peccati poena luenda
est! Haec cantilena dies noctesque in aures nobis se insusurrat: ea omnibus se nostris otiis
et negotiis, gaudiis et curis ingerit. Verum enim vero, sit illa atrox, acerba, horrida: unum
hercle est, quo mirifice et unice ad salutem nostram efficax est, quo omnis eius molestia
compensatur et mitigatur. Etenim hac de peccato primigenio sententia duce et magistra
ad virtutem amandam et ad vitia fugienda ita incitamur, trahimur, rapimur, ut sub eius
signis militantibus nobis iam nihil sine virtute carum, nihil, in quo vitii vel umbra sit. non
odiosum et non abominandum videri possit.

Sed quaerat aliquis, cur tandem tam copiose prolixeque Orphicorum et Pythago÷
reorum (le peccato primigenio commenta nunc disceptarimus. Unum hercle ut ostenderemus.
Pindarum. cum hoc dogma toto animo imbibit et amplexus est, caussam satis iustam, satis
gravem. denique ipsi, qualis quidem fuit. indeclinabilem habuisse. Nam ardebat in eius
quoque pectore haud minus, quam in illius placiti sapientissimorum inventorum animis
virtutis flammeum et inenarrabile studium et caelestis patriae, nostra culpa amissae, de-
siderium. Sed audio iam cavillatorum et irrisorum voces qui Pindarum carpant, quod
philosophiam ex parte delirantem et absurda statuentem secutus sit, quae non dubitarit
decernere, animas humanas in brutorum animalium corpora introire. Audio. Noverat
Pindarus paradoxa illa omnia: noverat quoque haud dubie historiolam profanis absurdam,
cordatis suavissimam. quae quodammodo deliramentorum Pythagoricorum in hoc genere
cacumen et exemplar est, de qua in carmine suo Xenophanes rettulerat. Pythogoras enim,
curn praeteriens catuli crudeliter vapulantis miserandum ululatum audisset. dominum his
verbis increpuisse fertur: Desine, narn amici quondam mei anima est, quam in tui catuli
eiulatu agnovi. Xenophanes ap. Diog. La. Vm. ξ. 36: καὶ ποτέ μιν στυφελιζομένου σκύ-
λακος παριόντα ¹³ φασὶν ἑποικτεῑραι, καὶ τόδε φάσθαι ἔπος· ’ζ Παῦσαι, μηδὲ ῥάπιζ’· ἐπειὴ φίλου
ἀνέρος ἐστὶ ’ἲ ψυχὴ, τὴν ἔγνων φθεγξαμένης ἀῖων. Sed quamvis talia volgari hominum sensui
et olim deliramenta visa sint et nunc non minus fortasse videantur, tamen haec Pindarum
nunquam impediverunt, quominus illius philosophiae principalia effata sapientissima. et
pulcherrima iudicaret.

5. Pindarum in pulcherrimo Threni fragmento apud Plat. Menon. p. Slb satis
clare de peccato primigenio disserere, pro quo vel sanctissimorum
hominum animis poenae luendae sint.

Extat igitur locus inprimis luculentus ex Pindari aliquo threno desumptus, quem,
ut ingeniose Boeckhius ad Pindari fragmenta p. 624, lin. 16 suspicatur, in Gelonis, regis

